# Pizza

> Find en tipo 00 mel med så højt protein-indhold som muligt. Brug evt. semola/semolina til at vende pizzabollerne i lige inden de formes

*Resourcer:*

* [https://www.youtube.com/watch?v=u7Hd6ZzKgBM](https://www.youtube.com/watch?v=u7Hd6ZzKgBM)
* [https://www.youtube.com/watch?v=VqyveaUIOhQ](https://www.youtube.com/watch?v=VqyveaUIOhQ)
* [https://www.youtube.com/watch?v=lzAk5wAImFQ](https://www.youtube.com/watch?v=lzAk5wAImFQ)

## Ingredienser, 6 pizzabolde

* 1000g tipo 00 mel
* 650-700ml vand
* 5g gær
* 5g honning eller sukker
* 25g salt
* 10g olivenolie
* (Semolina)
* <u>Ca. 48 timer</u>

## Opskrift

> Pizzadejen består af to dele; poolish og dejen. Poolish er en tynd base, der fermenteres først. Senere tilsættes resten for at lave dejen færdig

### Poolish (to dage før brug)

* 300g mel
* 300ml kold vand
* 5g frisk gær
* 5g honning/sukker

Opløs gær og honning/sukker i vand, bland mel i <br/>
Dæk helt med film/låg og lad stå ved stuetemperatur i 1 time <br/>
Sæt i køleskabet i **16-24 timer**

> Vigtigt at lukke skål/beholder helt

### Dej

> 400ml vand giver 70% hydration, men jeg synes, at det er en tand for vådt. Brug 350ml hvis det skal være nemmere at styre

* 700g mel
* 350-400ml vand
* 25g salt
* 10g olivenolie

Tag poolish ud af køleskabet og lad det stå ved stuetemperatur i 30 min <br/>
Opløs poolish i vandet. Det kan ikke opløses helt, men bliver nærmest vasket <br/>
Tilsæt halvdelen af melet og bland let <br/>
Tilsæt salt og bland let <br/>
Tilsæt resten af melet og bland til en dej <br/>
Tag dejen ud på bordet og ælt. Den vil føles meget våd - det er ok <br/>
Når den er æltet let igennem, hæld olie ud over dejen og på fingre <br/> Ælt færdig, 1-2 min <br/>
Form let til en kugle/bold <br/>
Dæk med skål/vådt viskestykke og lad ligge i 15 min <br/>
Fjern tildækning <br/>
Hæld en smule olie på fingre <br/>
Glat pizzabold ved en trække den over bordet (se video) <br/>
Smør skål med olie på inderside <br/>
Læg dej i skål, tildæk med film/låg og sæt direkte i køleskab i yderligere **16-24 timer** <br/>

> Vigtigt at lukke skål/beholder helt

> Dagen efter tages dej ud af køleskabet ca. 3 timer før brug. Lad den stå i 30-60 min ved stuetemperatur inden brug. Herfra skal dejen behandles forsigtigt for ikke at ødelægge luften fra gæringen

Dæk bord og en bradepande/beholder let med mel <br/>
Dejen vendes <u>forsigtigt</u> ud fra skål på bordet. Nu ligger dejen med undersiden opad på bordet. Rør ikke ved den <br/>
Skær en pølse fra dejen <br/>
Vend pølsen forsigtigt om, så underside af dej vender nedad <br/>
Start i en ende af pølsen og form en bold på 250-300g ved at presse dejen ind i sig selv (se video) <br/>
Placer bold i bradepande/beholder <br/>
Fortsæt på samme vis for resten af dejen, indtil alle bolde er formet <br/>
Luk bradepande med film eller sæt låg på beholder <br/>
Lad stå ved stuetemperatur i 2 timer <br/>

> Vær forsigtig når pizzaboldene tages ud af bradepande/beholder, de kan hænge en smule fast. Sørg for at vende dem i enten semolina eller mel, inden de formes til pizzabunde

Form bolde til bunde. Undgå for meget kontakt med kant for at beholde så meget luft som muligt <br/>
Pas på ikke at falde i fælden og putte for meget fyld på - *less is more!*

**God fornøjelse!**
